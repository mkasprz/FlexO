



WYDZIAŁ INFORMATYKI, ELEKTRONIKI I TELEKOMUNIKACJI
KATEDRA INFORMATYKI


DOKUMENTACJA UŻYTKOWNIKA

Implementacja narzędzia modelowania brył elastycznych
 
Tool for modelling flexible objects








Autor:				Piotr Baran, Michał Kasprzyk
Kierunek studiów:		informatyka 
Opiekun pracy:		doktor inżynier Paweł Topa





Kraków, 2015




Uprzedzony o odpowiedzialności karnej na podstawie art. 115 ust. 1 i 2 ustawy z dnia 
4 lutego 1994 r. o prawie autorskim i prawach pokrewnych (t.j. Dz.U. z 2006 r. Nr 90, poz. 631 z późn. zm.): „ Kto przywłaszcza sobie autorstwo albo wprowadza w błąd co do autorstwa całości lub części cudzego utworu albo artystycznego wykonania, podlega grzywnie, karze ograniczenia wolności albo pozbawienia wolności do lat 3. Tej samej karze podlega, kto rozpowszechnia bez podania nazwiska lub pseudonimu twórcy cudzy utwór 
w wersji oryginalnej albo w postaci opracowania, artystyczne wykonanie albo publicznie zniekształca taki utwór, artystyczne wykonanie, fonogram, wideogram lub nadanie.”, a także uprzedzony o odpowiedzialności dyscyplinarnej na podstawie art. 211 ust. 1 ustawy z dnia 
27 lipca 2005 r. Prawo o szkolnictwie wyższym (t.j. Dz. U. z 2012 r. poz. 572, z późn. zm.) „Za naruszenie przepisów obowiązujących w uczelni oraz za czyny uchybiające godności studenta student ponosi odpowiedzialność dyscyplinarną przed komisją dyscyplinarną albo przed sądem koleżeńskim samorządu studenckiego, zwanym dalej „sądem koleżeńskim”, oświadczam, że niniejszą pracę dyplomową wykonałem(-am) osobiście, samodzielnie i że nie korzystałem(-am) ze źródeł innych niż wymienione w pracy.
　							...................................

Spis treści

1.Podstawowe informacje
2.Funkcje aplikacji
...
3.Typowy scenariusz użycia
a)Stworzenie nowego projektu
b)Konfiguracja połączeń
c)Zmiana położenia centralnej sfery
d)Zapis projektu




1. Podstawowe informacje


1. Opis produktu

FlexO jest narzędziem pozwalającym na wizualizację brył elastycznych powstałych w zależności od podanych przez użytkownika parametrów. W praktyce projekt bryły sprowadza się do modelu punktów - zwizualizowanych jako sfery - i połączeń między nimi oraz dodatkowego elementu z którym połączone są pozostałe. Właściwości podlegające parametryzacji to głównie stopień w którym mogą rozciągnąć się poszczególne połączenia oraz położenie elementu centralnego, wpływającego na położenie pozostałych elementów.
Aplikacja pozwala na pracę zarówno w trybie dwu, jak i trójwymiarowym.

Aplikacja może być wykorzystana między innymi w celu wizualizacji skorupki tworzonej przez organizmy gromady Foraminifera.


2. Wymagania aplikacji

Aplikacja wymaga zainstalowanego środowiska Java Runtime Environment w wersji co najmniej 1.8.


3. Uruchomienie aplikacji

Uruchomienie aplikacji sprowadza się do uruchomiania pliku ‘FlexO.jar’ za pomocą ’Java Runtime Environment’. W różnych systemach operacyjnych może to wyglądać nieco inaczej. Warto jednak dodać, że zwykle domyślnie po zainstalowaniu ‘Java Runtime Environment’ pliki ‘.jar’ są uruchamiane w tymże programie.
Alternatywnie program można uruchomić z konsoli posługując się poniższym poleceniem.
java -jar FlexO.jar2. Funkcje aplikacji

2. Podstawowe części głównego okna aplikacji

Po uruchomieniu aplikacji powinno pojawić się poniższe okno.

2.1. Pasek menu

<obrazek>

Pasek menu znajduje się w górnej części okna aplikacji. Po kliknięciu na pozycję ‘Project’ powinno pojawić się poniższe menu.

<obrazek>

Podmenu ‘New’ pozwala na stworzenie nowego układu wybranego typu.
<obrazek>
Powinny dostępne być co najmniej dwa rodzaje układów: ‘Two-dimensional setup’ - układ dwuwymiarowy oraz ‘Three-dimensional setup’ - układ trójwymiarowy. Są one szczegółowo opisane w punkcie ‘Rodzaje układów’. Pozycje ‘Save’ oraz ‘Load’ służą do zapisywania i wczytania układu z pliku. ‘Quit’ zamyka aplikację.

2.2. Panel boczny

<obrazek lub dwa>
Panel boczny składa się z dwóch części: 
- ‘Connections’ - listy połączeń;
- ‘Preferences’ - panelu preferencji. 
Lista połączeń zostanie zapełniona po wczytaniu. Wybranie z niej elementu zaznaczy go, a co za tym idzie zaktualizuje panel preferencji.
W panelu preferencji znajdują się informacje o zaznaczonym elemencie - węźle lub połączeniu. Część z parametrów jest możliwa do zmiany, a ich edycja wpływa na układ. Dokładny opis tego jak wpływać na układ znajduje sie w punkcie ‘Modyfikacja układu’.
Rozmiar każdej części może być dowolnie zmieniany. Ponadto mogą one zostać zminimalizowane.

2.3. Wizualizacja

<obrazek>
Po wczytaniu lub stworzeniu układu zostanie on zwizualizowany. Kliknięcie na dowolny element - węzeł lub połączenie - zostanie on zaznaczony, a panel preferencji zostanie zaktualizowany wyświetlając właściwości zaznaczonego obiektu.
Korzystając z lewego przycisku myszy, przeciągając, można przesuwać widok. Wykorzystując prawy przycisk myszy widok można obracać. Kółko muszy pozwala na powiększanie. Środkowy przycisk myszy resetuje widok.
Obszar na jakim wyświetlana jest wizualizacja można dodatkowo zwiększać, zmniejszając jednocześnie panel boczny.



3. Rodzaje układów

Rodzaje układów definiują początkowy kształt bryły elastycznej. W podmenu ‘New’ znajdują się co najmniej dwa rodzaje układów początkowych.
Każdy układ składa się z pewnej ilości węzłów nieruchomych. Będą one zawsze brzegowe lub będą stanowić podstawę figury.


3.1. Two-dimensional setup - układ dwuwymiarowy

Po wybraniu ‘Two-dimensional setup’ z podmenu ‘New’ pojawi się dodatkowe okno w którym użytkownik będzie miał możliwość zdefiniowania z jak dużej ilość węzłów składać ma się układ. 
<obrazek>
Poprawny układ wymaga co najmniej trzech węzłów. Wynika to z faktu, że każdy dwuwymiarowy układ musi zawierać dwa węzły brzegowe, które pozostają nieruchome. Pozostałe węzły ułożone zostają w linii. Dodatkowa sfera zostanie umiejscowiona poniżej pozostałych.
<obrazek>

3.2. Three-dimensional setup - układ trójwymiarowy

Podobnie jak w wypadku ‘Two-dimensional setup’, po wybraniu ‘Three-dimensional setup’ z podmenu ‘New’ pojawi się dodatkowe okno. W tym jednak przypadku użytkownik będzie miał możliwość zdefiniowania jak dużo węzłów będzie miało znajdować się w podstawie półsfery. Sumaryczna ilość zwykłych węzłów będzie połową podniesionej do kwadratu podanej liczby, z dodatkiem jednego węzła. 
<obrazek>
Poprawny układ wymaga przynajmniej dwóch węzłów w podstawie. Pozostałe zostaną rozmieszczone w taki sposób, aby stworzyć półsferę. Dodatkowa sfera zostanie umieszczona w środku podstawy.
<obrazek>


4.Modyfikacja układu